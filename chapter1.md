# การติดตั้ง WooCommerce

1. เข้าสู่ระบบจากนั้นไปที่ Plugins &gt; Add New
   ![](/assets/2017-01-29_20-40-31.jpg)

2. พิมพ์คำว่า woocommerce เข้าไปในช่องค้นหา WooCommere จะแสดงขึ้นมา จากนั้นคลิกปุ่ม Install Now
   ![](/assets/2017-01-29_21-35-52.jpg)

3. ระบบจะเริ่มทำการติดตั้ง WooCommerce สิ่งที่ทำได้ตอนนี้คือรอ  
   ![](/assets/2017-01-29_21-36-24.jpg)

4. หลัง WooCommerce ติดตั้งเสร็จ ปุ่ม Activate จะแสดงขึ้นมา คลิกปุ่ม Activate  
   ![](/assets/2017-01-29_21-36-47.jpg)

5. หลังคลิกปุ่ม Activate ระบบจะพาเข้าสู่หน้าตั้งค่าร้านค้า หน้าตาจะเหมือนในภาพ ให้คลิกปุ่ม Let's Go! เพื่อไปยังขั้นตอนถัดไป  
   ![](/assets/2017-01-29_21-37-37.jpg)

6. คลิกปุ่ม Continue ไปต่อ เพราะหน้านี้เป็นแค่แจ้งรายละเอียดให้เราทราบ ไม่มีการกำหนดค่าใดๆ  
   ![](/assets/2017-01-29_21-38-01.jpg)

7. ให้กำหนดค่าดังนี้  
   - ช่อง Where is your store based? เป็นตัวบอกว่าร้านเราตั้งอยู่ที่ไหน ให้เลือกเป็น Thailand -- Bangkok หรือที่อื่นๆตามที่ท่านอยู่  
   - ช่อง Which currency will your store use? เป็นตัวบอกว่าร้านเราใช้เงินสกุลไหน ให้เลือกเป็น Thai bath  
   - ช่อง Which unit should be used for product weights? เป็นตัวบอกว่าเราจะใช้หน่วยน้ำหนักแบบไหน การตั้งค่านี้จะมีผลต่อการคำณวนค่าขนส่งสินค้าด้วย \(ถ้าหากตั้งค่าร้านให้คำณวนค่าขนส่งตามน้ำหนักนะ\) ตอนนี้ให้เลือกเป็น kg กิโลกรัมไปก่อน  
   - ช่อง Which unit should be used of product dimensions? เป็นตัวบอกว่า เราจะใช้หน่วยแบบไหนกำหนดความกว้างยาวของสินค้า ตอนนี้เลือกเป็น cm เซ็นติเมตรไปก่อน  
  
   ![](/assets/2017-01-29_21-39-08.jpg)

8. ให้กำหนดค่าดังนี้   
   -ช่อง Will you be shipping products? เป็นตัวบอกว่า เราจะส่งสินค้าให้ลูกค้าหรือไม่ ถ้าหากร้านเราขายสินค้าดิจิตอล พวกอีบุ๊กอะไรอย่างนี้ ตัวเลือกนี้ก็ไม่ต้องติ๊ก แต่ถ้าหากเป็นการขายสินค้าปกติ ให้ติ๊กเลือก  
   -ช่อง Will you be charging sale tax? เป็นตัวบอกว่า เราจะคิดภาษี ณ ที่จ่ายหรือไม่ ถ้าร้านเราไม่ได้คิดก็ไม่ต้องติ๊กเครื่องหมายถูก   
  
   กำหนดค่าเสร็จแล้ว คลิกปุ่ม Continue เพื่อไปยังขั้นตอนถัดไป  
   ![](/assets/2017-01-29_21-39-41.jpg)

9. หน้านี้เป็นตัวเลือกวิธีการจ่ายเงินบนหน้าเว็บเรา เราเลือกตัวไหนให้ติ๊กเครื่องหมายถูกหน้าตัวเลือกนั้น   
   - Paypal จ่ายเงินด้วย Paypal   
   paypal คือระบบการจ่ายเงินบนเว็บรูปแบบหนึ่ง ที่ได้รับความนิยมอย่างมากในต่างประเทศ ส่วนในประเทศไทยนั้นได้รับความนิยมระดับหนึ่ง ท่านสามารถอ่านข้อมูลเพิ่มเติมได้ที่  [https://www.paypal.com/](https://www.paypal.com/)  
   - stripe เป็นตัวเลือกการจ่ายเงินผ่านเว็บรูปแบบหนึ่ง ในประเทศไทยไม่ได้รับความนิยม  
   - Paypal Stand จ่ายเงินด้วย Paypal เหมือนตัวเลือกด้านบน ขอสารภาพตามตรงว่า ไม่แน่ใจเหมือนกันว่า 2 ตัวเลือกนี้แตกต่างกันอย่างไร   
   - Check Payments จ่ายเงินด้วยเช็ค  
   - Bank Transfer \(BACS\) Payments โอนเงินเข้าธนาคาร ตัวเลือกยอดนิยมของคนไทย  
   - Cash on Delivery จ่ายเงินหน้างาน คือไปส่งสินค้าแล้วค่อยเก็บเงิน  
  
   หลังเลือกตัวเลือกที่ต้องการแล้ว คลิกปุ่ม Continue เพื่อเข้าสู่ขั้นตอนถัดไป  
   ![](/assets/2017-01-29_21-40-21.jpg)

10. หน้าสุดท้ายของการตั้งค่า มีการแจ้งรายละเอียดต่างๆ และมีลิ้งก์ให้เราคลิกเพื่ออ่านข้อมูลความรู้การใช้งาน WooCommerce เพิ่มเติม เราไม่ต้องสนใจอะไร เพราะเรามีหนังสือเล่มนี้อยู่แล้ว ให้คลิกลิ้งก์ Return to the Wordpress Dashboard  
    ![](/assets/2017-01-29_21-40-56.jpg)

สิ้นสุดการติดตั้ง WooCommerce เพียงเท่านี้ ต่อไปเราจะเข้าไปสำรวจว่า WooCommerce นั้นมีอะไรให้เราใช้งานบ้าง 

