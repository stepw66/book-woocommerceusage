# Coupons

คูปอง คือ ตัวอักษรชุดหนึ่งที่ลูกค้าสามารถนำไปใส่ในหน้าจ่ายเงิน เพื่อเป็นส่วนลดสินค้า มันก็เหมือนกับคูปองโลตัสนั่นแหละ เราหยิบสินค้าใส่รถเข็นแล้วเข็นไปที่จ่ายเงิน เขาก็คิดเงินให้ เรายื่นคูปองไปให้พนักงาน พนักงานตรวจดูคูปองว่าถูกต้องหรือไม่ หมดอายุหรือยัง ลดได้เท่าไร ลดเฉพาะสินค้าหรือลดได้ทุกอย่าง แตกต่างกันเพียงแค่คูปองในระบบของเราเป็นคูปองอิเล็กทรอนิกส์ เท่านั้น

เมื่อเราคลิกที่เมนู WooCommerce &gt; Coupons เราจะเจอกับหน้าจัดการคูปอง ซึ่งในตอนแรกเรายังไม่มีคูปองใดๆอยู่ในหน้านี้เลย

![](/assets/2017-02-04_06-25-20.jpg)

หลังจากที่เราเพิ่มคูปองเข้าไปแล้ว หน้าตาจะเปลี่ยนมาเป็นแบบนี้ 

![](/assets/2017-02-06_09-34-50.jpg)-ปุ่ม Add Coupon สำหรับเพิ่มคูปอง

-Search Coupons ใช้สำหรับค้นหาคูปอง วิธีใช้ ป้อนรหัสคูปองที่ต้องการค้นหาในช่องด้านหน้าแล้วคลิกปุ่ม Search Coupons

-ลิ้งก์ All เมื่อคลิกจะแสดงคูปองทั้งหมดของเราออกมา

-ลิ้งก์ Published เมื่อคลิกจะแสดงคูปองที่ใช้งานในปัจจุบันออกมา

-ลิ้งก์ Bin \(อยู่ติดกับ Published จะแสดงขึ้นมาเฉพาะมีรายการถูกลบ\) เมื่อคลิกจะแสดงคูปองที่ถูกลบไป

-Bulk Actions ใช้สำหรับกระทำการบางอย่างกับรายการครั้งละหลายรายการ เวลาใช้งาน ให้ติ๊กเลือกคูปองที่ต้องการ เลือกรายการจากลิสต์ Bulk Actions แล้วกดปุ่ม Apply

-All dates เป็นตัวกรองรายการคูปองตามวันที่ \(กรณีคูปองมีจำนวนมาก จะทำให้ดูคูปองได้ง่ายขึ้น\)

-Show all types เป็นตัวกรองรายการคูปองตามประเภทส่วนลด \(กรณีคูปองมีจำนวนมาก จะทำให้ดูคูปองได้ง่ายขึ้น\)















### 



