# แท็บ General

แท็บ General นี้ประกอบไปด้วยการตั้งค่าทั่วๆไปสำหรับร้านค้า

![](/assets/2017-01-30_16-30-28.jpg)

-**Base Location** ใช้สำหรับตั้งค่าที่ตั้งร้านค้า ตัวเลือกนี้ถ้าจะให้บอกตามตรงคือผมเองก็ไม่รู้เหมือนกันว่าจะไปมีผลต่อร้านค้าอย่างไร จากการใช้งานที่ผ่านมาผมตั้งค่าเป็น Thailand--Bangkok เลยไม่ได้สังเกตุว่าจริงๆแล้วถ้าหากตั้งค่าเป็นสถานที่อื่นๆ จะมีผลใดๆหรือไม่ เอาเป็นว่า ตัวเลือกนี้ร้านของท่านอยู่ที่ไหนก็ตั้งค่าเป็นที่นั่น หรือหากไม่มีหน้าร้าน บ้านอยู่ที่ไหนก็ตั้งค่าตามนั้น

-**Selling Location** ตั้งค่าประเทศที่เราขายสินค้า มีตัวเลือก 3 ตัวเลือก สำหรับตัวเลือกนี้เราไม่ต้องสนใจเรื่องการส่งของใดๆ การส่งของนั้นจะมีให้กำหนดอีกหัวข้อหนึ่ง

1. **Sell to All Countries** - ขายทั่วโลก
2. **Sell to All Countries, Except for...** - ขายทั่วโลก ยกเว้นประเทศที่ระบุ \(เมื่อเลือกตัวเลือกนี้ จะมีช่องปรากฎขึ้นมาด้านล่าง เพื่อให้เราระบุประเทศที่เราไม่ขายสินค้า\)
3. **Sell to Specific Countries** - ขายเฉพาะประเทศที่ระบุในรายการ \(เมื่อเลือกตัวเลือกนี้ จะมีช่องปรากฎขึ้นมาด้านล่าง เพื่อให้เราระบุประเทศที่เราขายสินค้า\)

สำหรับตัวเลือก Selling Location นี้เรามักตั้งค่าเป็น Sell to All Countries เพราะหน้าร้านเราเป็นเว็บไซต์ สามารถขายที่ใดก็ได้

-**Shipping Location\(s\)** ตั้งค่าประเทศที่เราสามารถส่งสินค้าได้

1. **Ship to all Countries you sell to** - ส่งทุกประเทศที่กำหนดไว้ในตัวเลือก Selling Location
2. **Ship to all Countries** - ส่งสินค้าทั่วโลก
3. **Ship to Specific Countries only** - ส่งเฉพาะประเทศที่ระบุไว้เท่านั้น \(เมื่อเลือกตัวเลือกนี้ จะมีช่องปรากฎขึ้นมาด้านล่าง เพื่อให้เราระบุประเทศที่สามารถส่งสินค้าไปให้ได้\)
4. **Disable Shipping & Shipping Calculation** - ไม่ส่งสินค้าใดๆ และระบบไม่ต้องคำณวนค่าขนส่ง

-**Default Customer Location **ตัวเลือกนี้เป็นอีกตัวเลือกที่ผมไม่แน่ใจว่าถ้าหากตั้งค่าเป็นอย่างใดอย่างหนึ่งจากที่ระบบกำหนดมาให้ จะมีผลอย่างไรต่อระบบ แต่เท่าที่ใช้งาน WooCommerce มาผมก็ไม่เคยปรับการตั้งค่าตัวเลือกนี้แต่อย่างไร

-**Enable Taxes **เปิดการใช้งานคิดภาษี ณ ที่จ่ายหรือไม่ ถ้าติ๊กเครื่องหมายถูก ระบบจะคิดภาษี ณ ที่จ่ายกับลูกค้า

-**Store Notice **แสดงแถบบาร์ที่หน้าเว็บ เพื่อแจ้งข้อความบางอย่างแก่ผู้เข้ามาเว็บ ถ้าติ๊กเครื่องหมายถูก จะมีช่องให้ป้อนข้อความปรากฎขึ้นมาด้านล่าง

![](/assets/2017-01-30_17-11-59.jpg)

### Currency Options

ตัวเลือกกลุ่มนี้สำหรับกำหนดเรื่องสกุลเงินในเว็บไซต์

-**Currency **ตัวเลือกนี้สำหรับกำหนดสกุลเงินในเว็บไซต์ สำหรับคนไทยให้กำหนดสกุลเงินเป็น Thai Bath \(฿\)

-**Currency Position **ตัวเลือกนี้สำหรับกำหนดตำแหน่งแสดงสัญลักษณ์ค่าเงินว่าจะให้อยู่ หน้า หลัง

1. **Left \(฿99.99\) ** - แสดงสัญลักษณ์ค่าเงินอยู่ทางด้านซ้ายราคา
2. **Right \(99.99฿\)** - แสดงสัญลักษณ์ค่าเงินอยู่ทางด้านขวาราคา
3. **Left with space \(฿ 99.99\) **- แสดงสัญลักณ์ค่าเงินอยู่ทางด้านซ้ายราคา โดยมีช่องว่างคั่น 1 เคาะ
4. **Right with space \(99.99 ฿\)** - แสดงสัญลักษณ์ค่าเงินอยู่ทางด้านขวาราคา โดยมีช่องว่างคั่น 1 เคาะ

-**Thousand Separator** - กำหนดตัวคั่นหลักพัน ซึ่งโดยทั่วไปแล้วจะเป็นเครื่องหมาย คอมม่า \(,\)

-**Decimal Separator** - กำหนดตัวคั่นทศนิยม ซึ่งโดยทั่วไปจะเป็นเครื่องหมายจุด \(.\)

-**Number of Decimals** - กำหนดจำนวนตัวเลขทศนิยม ปกติจะกำหนดไว้ที่ 2 หลัก \(การแสดงผลที่หน้าเว็บจะเป็นดังนี้ 99.99\)





