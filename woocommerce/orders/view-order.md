# ดูรายละเอียดออเดอร์

หลังจากมีรายการการสั่งซื้อเข้ามา และเราต้องการดูรายละเอียดการสั่งซื้อนั้น ทำดังนี้

คลิกที่หมายเลขออเดอร์ หรือ คลิกที่ปุ่มเครื่องหมายรูปดวงตา

![](/assets/2017-03-02_09-22-23.jpg)

รายละเอียดของใบออเดอร์มีค่อนข้างเยอะ แต่ตัววูคอมเมิร์สเองก็พยายามจะจัดกลุ่มเนื้อหาของใบออเดอร์ออกเป็นกลุ่มๆ เพื่อให้ดูง่ายอยู่แล้ว

![](/assets/2017-03-02_09-40-28.jpg)

ผมจะแยกอธิบายเป็นชิ้นๆเพื่อจะได้เข้าใจได้ง่ายขึ้น

ตรงส่วน Order detail จะเป็นตัวบอกรายละเอียดว่า ออเดอร์นี้ซื้อมาเมื่อไร ใครเป็นคนซื้อ สถานะใบออเดอร์เป็นอะไรอยู่ รายละเอียดที่อยู่ใบเสร็จ รายละเอียดที่อยู่ส่งของ ซึ่งรายละเอียดต่างๆเหล่านี้ เราสามารถแก้ไขได้ ถ้าหากเห็นว่ามันผิด หรือ อยากแก้ไข อะไรที่มันเป็นช่องๆให้ป้อนข้อมูลได้ นั่นคือแก้ได้หมด ตรง Billing Details กับ Shipping Details ถ้าหากอยากแก้ไขก็ให้คลิกที่ปุ่มรูปดินสอด้านหลัง มันจะขึ้นฟอร์มมาให้แก้ไข

หลังจากแก้ไขตามต้องการแล้ว ให้คลิกปุ่ม Save Order เพื่อทำการบันทึกการแก้ไข

![](/assets/2017-03-02_12-14-33.jpg)

ตรงนี้แสดงสินค้าที่สั่งซื้อ พร้อมด้วยรายละเอียดของราคาทั้งหมด เราสามารถเพิ่มสินค้า แก้ไข หรือลบสินค้าออกก็ได้ ถ้าจำเป็นต้องทำ การแก้ไขและการลบสินค้านั้น ให้เอาเมาส์ไปชี้บนรายการที่ต้องการ จะปรากฎปุ่มสำหรับแก้ไข \(เป็นรูปดินสอ\) และปุ่มลบ \(เป็นปุ่มเครื่องหมายกากบาท\) ขึ้นมา ส่วนการเพิ่มรายการ ให้คลิกที่ปุ่ม **Add items\(s\)** หลังจากมีการแก้ไขรายการไปแล้ว ให้คลิกปุ่ม Calculate Total เพื่อทำการคำณวนยอดสั่งซื้อใหม่ แล้วกดปุ่ม **Save Order** เพื่อทำการบันทึกการแก้ไข

 ![](/assets/2017-03-02_12-14-59.jpg)

Order Actions จะมี Dropdown list ให้เลือกส่งอีเมล์หาลูกค้า เช่น ส่งรายการสั่งซื้อ หรือ ส่ง invoice เป็นต้น มันจะมีรายการให้เลือกอยู่ 6 รายการ เลือกรายการที่ต้องการแล้วคลิกปุ่มลูกศรด้านหลัง Dropdown list เพื่อสั่งให้ทำงาน

Move to Trash เป็นลิ้งก์ให้คลิกเพื่อลบรายการสั่งซื้อนี้ทิ้ง ส่วนปุ่ม Save Order เป็นปุ่มบันทึกการแก้ไขใบสั่งซื้อ คือทำการแก้ไขอะไรก็แล้วแต่ ให้มาคลิกปุ่ม Save Order นี้เพื่อบันทึก

![](/assets/2017-03-02_12-15-40.jpg)

Order Note ใช้สำหรับจดบันทึกต่างๆ ที่เราต้องการจำเกี่ยวกับใบออเดอร์นี้ แต่มันก็จะมีรายการบันทึกส่วนหนึ่งที่มาจากระบบ เช่นบันทึกการเปลี่ยนสถานะใบออเดอร์ เราไม่ได้สร้างเองแต่มันก็มี 

ตรงใต้ Add note จะมี Dropdown list อันหนึ่งให้เลือกว่าบันทึกที่เรากำลังจะบันทึกนั้น เป็นของส่วนตัวเราเองหรือว่าจะบันทึกเพื่อให้ลูกค้ารับรู้ด้วย ถ้าหากเลือกเป็น Customer note ให้ลูกค้ารับรู้ด้วย บันทึกที่เราเพิ่มเข้าไปใหม่ จะถูกส่งไปให้ลูกค้าทางอีเมล์ ซึ่งด้วยคุณลักษณะแบบนี้ เราสามารถเอาตรงนี้มาประยุกต์ส่งหมายเลข EMS ให้ลูกค้า ได้

![](/assets/2017-03-02_12-16-09.jpg)

ส่วนตรง Downloadable Product Permissions จะใช้ก็ต่อเมื่อเราขายสินค้า Digital เท่านั้น ตรงนี้จะเป็นการแก้ไขสิทธิ์ในการดาวน์โหลดไฟล์

![](/assets/2017-03-02_13-46-57.jpg)



