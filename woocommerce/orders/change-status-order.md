# เปลี่ยนสถานะออเดอร์

ใบออเดอร์จำเป็นจะต้องถูกเปลี่ยนสถานะให้ตรงกับสถานการณ์ปัจจุบันของมัน เช่นถ้าหากลูกค้าจ่ายเงินมาแล้ว แล้วเราตรวจสอบแล้วว่าเงินเข้าใจริง เราก็ควรมาเปลี่ยนสถานะใบออเดอร์ด้วย ถามว่าทำไม เพราะว่าเมื่อสถานะใบสั่งซื้อเปลี่ยนแปลงไป วูคอมเมิร์สจะส่งอีเมล์แจ้งไปยังลูกค้าด้วย เพื่อให้ลูกค้าทราบว่า ณ ตอนนี้ใบสั่งซื้อของเขาไปถึงไหนแล้ว

**สถานะของออเดอร์นั้น มีอยู่ด้วยกัน  7 สถานะ**

1. Pending payment เป็นสถานะแรกเมื่อลูกค้าสั่งซื้อสินค้าเข้ามา และยังไม่มีการจ่ายเงินใดๆ

2. Failed สถานะการจ่ายเงินล้มเหลวหรือไม่สำเร็จ

3. Processing สถานะกำลังดำเนินการ คือ ได้รับเงินเรียบร้อยแล้วและกำลังจัดส่งสินค้าให้ลูกค้า

4. Completed สถานะที่ได้ส่งสินค้าให้ลูกค้าเรียบร้อยแล้ว

5. On-Hold สถานะรอ ปกติแล้วถ้าหากรายการอยู่ที่ Pending payment ระยะหนึ่งมันจะถูกวูคอมเมิร์สยกเลิกรายการนั้นทิ้ง แต่ถ้าเราปรับสถานะใบสั่งซื้อให้มาอยู่ที่ On-Hold วูคอมเมิร์สจะไม่ยกเลิกรายการสั่งซื้อ

6. Cancelled สถานะใบออเดอร์ถูกยกเลิก

7. Refunded สถานะใบออเดอร์ได้รับการคืนสินค้า

### การเปลี่ยนสถานะใบออเดอร์ให้ทำดังนี้

คลิกที่ปุ่ม ... \(processing\) เพื่อเปลี่ยนสถานะใบสั่งซื้อเป็นกำลังจัดส่งสินค้า หรือ คลิกปุ่มเครื่องหมายถูก \(complete\) เพื่อเปลี่ยนสถาะใบสั่งซื้อเป็นจัดส่งสินค้าแล้ว

ตรงนี้มีแค่ 2 คำสั่งสถานะที่ใช้บ่อยๆ

![](/assets/2017-03-02_15-50-28.jpg)

ติ๊กเลือกใบออเดอร์ที่ต้องการเปลี่ยนสถานะ \(1\) จากนั้นเลือกรายการจาก Dropdown list \(2\) มี 3 สถานะให้ท่านเลือก processing, on-hold, complete เมื่อเลือกรายการที่ต้องการได้แล้ว คลิกปุ่ม Apply เพื่อยืนยันการเปลี่ยนสถานะ

![](/assets/2017-03-02_15-51-47.jpg)

ถ้าหากว่า 2 แบบด้านบน ไม่มีสถานะที่เราต้องการเลือก ให้เราเข้าไปหน้าแก้ไขใบรายการสั่งซื้อ โดยคลิกที่หมายเลขใบสั่งซื้อก็ได้ คลิกที่คำว่า edit ก็ได้หรือจะคลิกที่ปุ่มรูปดวงตาก็ได้

![](/assets/2017-03-02_15-52-39.jpg)

เมื่อเข้ามาหน้าแก้ไขใบรายการสั่งซื้อ คลิกตัวเลือก **Order status** \(1\) เลือกสถานะที่ต้องการ เสร็จแล้วคลิกปุ่ม **Save Order** \(2\)

![](/assets/2017-03-02_16-02-51.jpg)

